# Computer Networks Lab (2021-2022) 
Το αποθετήριο του μαθήματος "Δίκτυα Υπολογιστών" για το ακαδημαϊκό έτος 2021-2022

Σε αυτό το αποθετήριο θα αναρτώνται εκφωνήσεις και βοηθητικό υλικό των ασκήσεων για το εργαστηριακό μέρος του μαθήματος **"Δίκτυα Υπολογιστών"  (2020-2021)**. Οι ασκήσεις σας θα πραγματοποιούνται **MONO** στο *ιδιωτικό σας αποθετήριο* που δημιουργήθηκε με την ενεργοποίηση του συνδέσμου στο eClass κατά τη διάρκεια της 1ης εργαστηριακής άσκησης. 

**ΠΡΟΣΟΧΗ!!!** Πρέπει ***όλοι να έχετε δηλώσει τα αποθετήριά σας στο E-Class*** για να μπορούν οι εργασίες σας να βαθμολογηθούν!

## Γενικές Παρατηρήσεις 

1. Τα ονόματα καταλόγων πρέπει να είναι στα ΑΓΓΛΙΚΑ - **ΧΩΡΙΣ ΚΕΝΑ** και **ΧΩΡΙΣ ΕΠΕΚΤΑΣΗ!**  π.χ. Askisi1, Askisi-1, Askisi_1
2. Tα ονόματα των αρχείων πρέπει να είναι στα **ΑΓΓΛΙΚΑ - ΧΩΡΙΣ ΚΕΝΑ** και για τα αρχεία HTML η **επέκταση είναι .html** π.χ. askisi1.html
3. To αρχείο README.md θα πρέπει να περιλαμβάνει τα εξής στοιχεία:
	- Ονοματεπώνυμο
	- Αριθμό Μητρώου
	- Στοιχεία ολοκληρωμένων Ασκήσεων
  - Άλλες πληροφορίες χρήσιμες για την κατανόηση του περιεχομένου (της δομής) του αποθετηρίου σας
    
  
## Έλεγχος Ασκήσεων

Στη διεύθυνση https://validator.w3.org/ μπορείτε να ελέγξετε τον κώδικα των εργασιών σας με:

- Ανάρτηση του αρχείου προς έλεγχο (**File Upload**)
- Με αντιγραφή του περιεχομένου του (**Direct Input**)
    
## Ασκήσεις - Παραδείγματα - Projects
1. Kάθε άσκηση πρέπει να είναι **αυτόνομη** και να αποθηκεύεται σε **ξεχωριστό φάκελο** όπου θα περιέχονται όλα τα βοηθητικά  αρχεία (css/javascript/εικόνες...) που απαιτούνται για τη σωστή εμφάνιση της. 
2. Στην περίπτωση που η άσκηση ζητά τις παρατηρήσεις σας, τότε μπορείτε να εισάγετε τις απαντήσεις σας:
    -  Μέσα στο κεντρικό αρχείο .html με μορφή σχολίων
    -  Μέσα σε αρχείο readme.md (όπως προτείνεται παραπάνω - στον κατάλογο της άσκησης)
3. Για τα projects θα πρέπει να δημιουργήσετε ξεχωριστό README.md αρχείο στο οποίο θα πρέπει να καταγράφετε τις **σχεδιαστικές σας αποφάσεις** για τη χρήση των στοιχείων της HTML που οδήγησαν στην τελική υλοποίηση.


## Εργαλεία

### Markdown
Για τη δημιουργία των αρχείων readme.md αξίζει να διαβάσετε τις οδηγίες που υπάρχουν στη διεύθυνση https://guides.github.com/features/mastering-markdown/.

Πέρα από τη δημιουργία αρχείων .md, το markdown μπορεί να χρησιμοποιηθεί στο σχόλια/παρατηρήσεις που αφορούν pull requests, commits κτλ, βελτιώνοντας την αναγνωσιμότητα του περιεχομένου.

Για την πλήρη αξιοποίηση του markdown μπορείτε να χρησιμοποιήσετε είτε το **[MarkdownMonster](https://markdownmonster.west-wind.com/)** το οποίο αποτελεί εξαιρετικά ισχυρό εργαλείο και ταυτόχρονα διαθέτει ένα συνοπτικό αλλά κατατοπιστικό σετ οδηγιών είτε κάποιον online επεξεργαστή όπως ο **[Dillinger](https://dillinger.io/)**

### Επεξεργαστές κειμένου
Για την εκπόνηση των εργασιών μπορείτε να χρησιμοποιήσετε το notepad που υπάρχει εγκατεστημένο στα Windows ή το TextEdit στα MacOS.
Εναλλακτικά, σας προτείνουμε να δοκιμάσετε κάποιον απο τους σύγχρονους επεξεργαστές κειμένου όπως:

- Brackets (http://brackets.io/)
- Visual Studio Code (https://code.visualstudio.com/)
- Atom (https://atom.io/)
- SublimeText (https://www.sublimetext.com/)
- Notepad++ (https://notepad-plus-plus.org/)

### Git Tools
Την εξοικείωση με τεχνολογίες VCS, και συγκεκριμένα Git, μπορούμε να αποκτήσουμε δουλεύοντας αυτόνομα  και χωρίς σύνδεση στο διαδίκτυο. Το μόνο που χρειαζόμαστε είναι τα εργαλεία Git τα οποία είναι διαθέσιμα από τη διεύθυνση https://git-scm.com/. 

Για κάθε έναν από τους παραπάνω επεξεργαστές κειμένου, υπάρχουν πρόσθετα προγράμματα (plugins) με τα οποία μπορούμε να διαχειριζόμαστε τις αλλαγές στο αποθετήριο των ασκήσεων σας.

Εναλλακτικά υπάρχουν προγράμματα τα οποία προσφέρουν επιπλέον δυνατότητες επεξεργασίας/διαχείρισης των αποθετηρίων Git. Προτείνονται τα:

1. GitHub Desktop (https://desktop.github.com/) - Δωρεάν - απαιτείται λογαριασμός στην υπηρεσία GitHub
2. TowerGit (https://www.sourcetreeapp.com/) - Δωρεάν για φοιτητές!

### Χρήσιμα Πρόσθετα προγράμματα (Plugins)
Οι περισσότεροι σύγχρονοι επεξεργαστές κειμένου προσφέρουν τη δυνατότητα επέκτασης της λειτουργικότητάς τους με τη χρήση πρόσθετων επεκτάσεων (plugins). 
Για τον Brackets που θα χρησιμοποιήσουμε στο εργαστήριο μπορούμε να προτείνουμε τα παρακάτω:

- HTML Skeleton
- Brackets Git 
- Beautify
- Emmet
- Markdown Preview 
- Document Outliner
- Nu Markup Checker for Brackets
- Surround

